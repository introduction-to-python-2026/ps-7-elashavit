בשלב הראשון טענתי את מאגר הנתונים planets מספריית seaborn. בחרתי לעבוד עם המשתנים mass, distance, orbital_period ו-year. לאחר מכן ניקיתי את הנתונים והסרתי שורות עם ערכים חסרים או לא הגיוניים, כמו ערכים שהם אפס או שליליים.

בשלב הבא הגדרתי עיצוב אחיד לגרפים, עם רקע לבן וצבעים קבועים כדי שיהיה קל להשוות בין הגרפים.

לאחר מכן יצרתי היסטוגרמות עבור המסה, המרחק ותקופת ההקפה. ההיסטוגרמות עוזרות להבין איך הערכים מתפלגים ואילו ערכים מופיעים הכי הרבה בנתונים.

בהמשך יצרתי שני גרפי פיזור: אחד שמציג את הקשר בין מסה למרחק, והשני בין מסה לתקופת ההקפה. בגרפים האלו השתמשתי בסקאלה לוגריתמית, כי הערכים מאוד גדולים והסקאלה הרגילה לא הייתה ברורה.

לבסוף יצרתי מפת חום של הקורלציה בין המשתנים. מפת החום מראה את הקשרים בין המשתנים ואת החוזק שלהם.

מהתוצאות ניתן לראות שרוב כוכבי הלכת נמצאים בערכים נמוכים של מסה, מרחק ותקופת הקפה, ורק מעט כוכבי לכת עם ערכים גבוהים מאוד. בנוסף, ניתן לראות קשר חיובי בין המרחק לבין תקופת ההקפה, כלומר שכוכבי לכת רחוקים יותר מקיפים את הכוכב שלהם בזמן ארוך יותר. הקשר בין המסה לשאר המשתנים חלש יותר.
